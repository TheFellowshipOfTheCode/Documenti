\section{S}
\begin{itemize} 
	\item
	\textbf{Safari}: è un browser web sviluppato da Apple Inc. per il sistema operativo Mac OS X, iOS e, tra il 2007 e il 2013, reso disponibile in versioni aggiornate anche per Windows. È il browser fornito di serie con Mac OS X dalla versione 10.3. Per renderizzare le pagine HTML, Safari utilizza il framework WebKit.
	\item
	\textbf{Sass}: sass è un'estensione del linguaggio CSS che permette di utilizzare variabili, di creare funzioni e di organizzare i fogli di stile in più file. Il linguaggio Sass si basa sul concetto di preprocessore CSS, il quale serve a definire fogli di stile con una forma più semplice, completa e potente rispetto ai CSS e a generare file CSS ottimizzati, aggregando le strutture definite anche in modo complesso.
	\item
	\textbf{Scala}: è un linguaggio di programmazione di tipo general-purpose multi-paradigma studiato per integrare le caratteristiche e funzionalità dei linguaggi orientati agli oggetti e dei linguaggi funzionali. La compilazione di codice sorgente Scala produce Java bytecode per l'esecuzione su una JVM.
	\item
	\textbf{Schedule Variance}: tipologia di metrica che indica se si è in linea, in anticipo o in ritardo, rispetto alla schedulazione delle attività di progetto pianificate nella baseline.
	\item
	\textbf{Server}: indica una componente che gestisce il traffico di informazioni e fornisce servizi o risorse ad altre componenti, dette clients, che ne fanno richiesta. Al termine server possono dunque riferirsi sia la componente hardware che la componente software. Esso fa parte dunque dell'architettura logica di rete detta client-server.
	\item
	\textbf{Service}: sono componenti Angular che offrono funzionalità indipendenti dall’interfaccia utente. Essi in genere consentono di implementare la logica dell’applicazione, cioè le funzionalità che si occupano di elaborare e/o recuperare i dati da visualizzare sulle view tramite i controller.
	Un altro ruolo che possiamo attribuire ai servizi è quello della condivisione di funzionalità accessibili dagli altri componenti dell’applicazione: controller, filtri, direttive o altri servizi.
	\item
	\textbf{ServiceWorker}: un ServiceWorker è uno script in esecuzione in background nel browser che non necessita necessariamente di avere ad esso collegato una pagina web e non necessita nemmeno l’iterazione con l’utente. La funzionalità principale dei ServiceWorker è la capacità di intercettare e gestire le richieste di rete, tra cui anche gestire la cache di risposta. Questo permette allo sviluppatore di gestire l’applicazione, dandone pieno controllo in ogni funzionalità, in modo che essa sia visualizzabile all’utente finale anche offline.
	\item
	\textbf{Setter}: è un metodo pubblico di una classe, utilizzato per cambiare lo stato di un attributo privato di un oggetto.
	\item 
	\textbf{SPICE}: è un insieme di documenti tecnici standard per il processo di sviluppo software e le funzioni di gestione di business correlati. E' uno degli standard congiunti dell'Organizzazione Internazionale per la Standardizzazione (ISO) e della Commissione Elettrotecnica Internazionale (IEC).
	\item
	\textbf{Stub}:  è una porzione di codice utilizzata in sostituzione di altre funzionalità software. Uno stub può simulare il comportamento di codice esistente o essere temporaneo sostituto di codice ancora da sviluppare. 
	\item
	\textbf{SyncTex}: syncTeX è un nuovo metodo di TeXLive 2008 per permettere la sincronizzazione tra i file di TeX sorgente e il file DVI o PDF risultante. SyncTeX ha il vantaggio di essere più compatibile con i pacchetti essendo incorporato nel motore TeX e inoltre non è soggetto a modifiche del layout del documento.
\end{itemize}