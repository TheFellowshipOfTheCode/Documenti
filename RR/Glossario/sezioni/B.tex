\section{B}
\begin{itemize} 
	\item
	\textbf{Backup}: si indica la replicazione, su un qualunque supporto di memorizzazione, di materiale informativo archiviato nella memoria di massa dei computer, siano essi stazione di lavoro o server, al fine di prevenire la perdita definitiva dei dati in caso di eventi malevoli accidentali o intenzionali. Si tratta dunque di una misura di ridondanza fisica dei dati, tipica delle procedure di disaster recovery.
	\item
	\textbf{Baseline}: è una descrizione delle caratteristiche di un prodotto, in un punto nel tempo, che serve come base per definire il cambiamento. Un "cambiamento" è un movimento da questo stato base ad uno stato successivo. L'identificazione dei cambiamenti rilevanti rispetto alla condizione di base è lo scopo centrale della baseline.
	\item
	\textbf{Beacon}: i Beacon sono piccoli dispositivi che, attraverso la tecnologia Bluetooth Low Energy, sono in grado di trasmettere informazioni a smartphone e tablet con un raggio di azione regolabile dai 10cm ai 70m. Attraverso i Beacons, è possibile veicolare informazioni ed una vasta gamma di contenuti (foto, video, documenti, questionari, sondaggi, etc.) agli utenti che abbiano scaricato un'app compatibile.
	\item
	\textbf{BLE}: bluetooth a basso consumo energetico, è una tecnologia di rete personale wireless progettato e commercializzato dal Bluetooth Special Interest Group finalizzato a nuove applicazioni nel settore sanitario, del fitness, della sicurezza e in quello dell'intrattenimento domestico. Rispetto al classico Bluetooth, nel BLE il consumo di energia è notevolmente ridotto pur mantenendo un range di comunicazione simile.
	\item
	\textbf{Browser}: il web browser, o più semplicemente browser, è un'applicazione per il recupero, la presentazione e la navigazione di risorse web. Tali risorse, come pagine web, immagini o video, sono messe a disposizione sulla World Wide Web, la rete globale che si appoggia su Internet, o su una rete locale, o sullo stesso computer dove il browser è in esecuzione. Il programma implementa da un lato le funzionalità di client per il protocollo HTTP, che regola lo scaricamento delle risorse dai server web a partire dal loro indirizzo URL e dall'altro quelle di visualizzazione dei contenuti ipertestuali, solitamente all'interno di documenti HTML, e di riproduzioni multimediali.
	\item
	\textbf{Budget Variance}: tipologia di metrica di progetto che indica se alla data corrente si è speso di più o di meno rispetto a quanto previsto a budget alla data corrente. 
	

\end{itemize}