\section{C}
\begin{itemize}
\item
	\textbf{Callback}: è una funzione o un "blocco di codice" che viene passata come parametro ad un'altra funzione. In particolare, quando ci si riferisce alla callback richiamata da una funzione, la callback viene passata come parametro alla funzione chiamante. In questo modo la funzione chiamante può realizzare un compito specifico (quello svolto dalla callback) che non è, molto spesso, noto al momento della scrittura del codice.
	\item
	\textbf{Chain of responsibility}: design pattern che permette di separare gli oggetti che invocano richieste dagli oggetti che le gestiscono, dando ad ognuno la possibilità di gestire queste richieste. Viene utilizzato il termine catena perché di fatto la richiesta viene inviata e "segue la catena" di oggetti, passando da uno all'altro, finché non trova quello che la gestisce.
	\item
	\textbf{Client}: indica una componente che accede ai servizi o alle risorse di un'altra componente detta server. In questo contesto si può quindi parlare di client riferendosi all'hardware oppure al software. Esso fa parte dunque dell'architettura logica di rete detta client-server.
Il termine client indica anche il software usato sul computer-client per accedere alle funzionalità offerte da un server.
	\item
	\textbf{Ciclo di Deming}: il ciclo di Deming o Deming Cycle è un modello studiato per il miglioramento continuo della qualità in un'ottica a lungo raggio. Serve per promuovere una cultura della qualità che è tesa al miglioramento continuo dei processi e all'utilizzo ottimale delle risorse. Questo strumento parte dall'assunto che per il raggiungimento del massimo della qualità sia necessaria la costante interazione tra ricerca, progettazione, test, produzione e vendita. Per migliorare la qualità e soddisfare il cliente, le quattro fasi devono ruotare costantemente, tenendo come criterio principale la qualità.
	\item
	\textbf{Complessità ciclomatica}: la Complessità Ciclomatica (o complessità condizionale) è una metrica software. Viene utilizzata per misurare la complessità di un programma. Misura direttamente il numero di cammini linearmente indipendenti attraverso il grafo di controllo di flusso. La complessità ciclomatica è calcolata utilizzando il grafo di controllo di flusso del programma: i nodi del grafo corrispondono a gruppi indivisibili di istruzioni, mentre gli archi connettono due nodi se il secondo gruppo di istruzioni può essere eseguito immediatamente dopo il primo gruppo. La complessità ciclomatica può inoltre essere applicata a singole funzioni, moduli, metodi o classi di un programma.
	\item
	\textbf{Complexity-report}: software di analisi della complessità dei progetti JavaScript.
	\item
	\textbf{ConcreteHandler}:  componente del design pattern Chain of Responsibility che rappresenta l'effettiva implementazione della gestione degli eventi per un oggetto.
	\item
	\textbf{Controller}: riceve i comandi dell'utente (in genere attraverso una view) e li attua modificando lo stato degli altri due componenti (model e view) secondo il design pattern MVC. 
	\item
	\textbf{CSS}: è un linguaggio usato per definire la formattazione di documenti HTML, XHTML e XML ad esempio i siti web e relative pagine web. Le regole per comporre il CSS sono contenute in un insieme di direttive (Recommendations) emanate a partire dal 1996 dal W3C.
	L'introduzione del CSS si è resa necessaria per separare i contenuti delle pagine HTML dalla loro formattazione e permettere una programmazione più chiara e facile da utilizzare, sia per gli autori delle pagine stesse sia per gli utenti, garantendo contemporaneamente anche il riutilizzo di codice ed una sua più facile manutenzione. 
	\item
	\textbf{CSS3}: è un linguaggio utilizzato per definire la formattazione di documenti HTML, XHTML e XML.
	Questo linguaggio istruisce un browser su come il documento debba essere presentato all'utente, per esempio definendone la formattazione del testo, il posizionamento degli elementi rispetto a diversi media e device eccetera.
	\item
	\textbf{CSSHint}: è uno strumento che aiuta a rilevare possibili errori nel codice CSS.
\end{itemize}